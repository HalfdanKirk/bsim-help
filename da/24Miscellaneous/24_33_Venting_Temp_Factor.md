<link rel="stylesheet" href="../style.css">

# Udluftnings temperaturfaktor

<figure id="center_img">
<img src="./assets/temppower.gif" alt="Dimensionering af ind- og udløbsarealerne for udluftning, og beregning af temperaturfaktoren (Venting | Venting TempFactor).">
<figcaption>Dimensionering af ind- og udløbsarealerne for udluftning, og beregning af temperaturfaktoren (Venting | Venting TempFactor).</figcaption>
</figure>

*dH* udtrykker højdeforskellen mellem midten af ind- og udløbsåbningerne.

*AeffIn* er arealet af åbningerne, hvorigennem udeluft strømmer ind i den termiske zone. Betegnelsen *AeffIn* antyder, at der kan være forskel på størrelsen af den fysiske åbning og tværsnitsarealet af luftstrålen. Ved store hastigheder og skarpkantede åbninger skal arealet korrigeres med en kontraktionskoefficient, ofte af størrelsesordenen 0,8 - 0,95.

*AeffOut* er arealet af åbningerne, hvorigennem indeluft strømmer ud af den termiske zone.

*Epsilon* er en dimensionsløs faktor for korrektion af udluftningens 'temperatureffektivitet'. Hvis ind- og udløbsåbningerne er placeret således, at der sker en 'kortslutning' mellem disse, vil den termiske virkning på zonen være væsentligt forringet i forhold til, at der sker fuld opblanding af den indstrømmende luft. Det kan være meget vanskeligt at vurdere størrelsen af 'opblandingsfaktoren', men erfaringer tyder på, at den ofte vil være i intervallet 0,5 - 0,9.

Den beregnede temperaturfaktor *(TmpFactor)* vises til højre i dialogen.